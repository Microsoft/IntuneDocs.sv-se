---
title: "Utveckla en kommunikationsplan för Intune-distribution | Microsoft Docs"
description: "Den här artikeln hjälper till att utveckla en distributionskommunikationsplan för utformning och implementering av Microsoft Intune i molnet."
keywords: 
author: andredm7
ms.author: andredm
manager: angrobe
ms.date: 12/20/2016
ms.topic: article
ms.prod: 
ms.service: microsoft-intune
ms.technology: 
ms.assetid: 393ebe75-d001-485a-b81c-6361c8b5e6ee
ms.reviewer: jeffbu, cgerth
ms.suite: ems
ms.custom: intune-classic
translationtype: Human Translation
ms.sourcegitcommit: f807d6e4b20b98ecf622d1ebdd9db33b132a2e6a
ms.openlocfilehash: 96127663a794a0c433cedbe7ef5269d65724c3fe
ms.lasthandoff: 12/30/2016


---

# <a name="develop-an-intune-rollout-communication-plan"></a>Utveckla en kommunikationsplan för Intune-distribution

[!INCLUDE[note for both-portals](../includes/note-for-both-portals.md)]

I det föregående avsnittet om att utveckla en distributionsplan för Intune pratade vi om att identifiera de organisationsgrupper som Intune-hanteringen kommer att rikta in sig på, tidsplaner för Intune-distributionen och registreringsmetoder. Du måste nu utveckla en kommunikationsplan för Intune-distributionen. Kommunikationsplanen för Intune-distributionen bör innehålla fyra delar:

-   Vilken information som ska förmedlas

-   Leveransmetod som används för kommunikationen

-   Mottagaren av kommunikationen

-   Tidslinje för kommunikation

Vi ska gå igenom varje område mer detaljerat.

## <a name="what-needs-to-be-communicated"></a>Vad behöver förmedlas?

Vilken information som ska förmedlas beror på när i Intune-distributionsprocessen som kommunikationen sker. En del organisationer kan välja att kommunicera i vågor till sina organisationsgrupper och användare, med början i en kickoff för Intune-distributionen, som följs av förregistrering och efterregistrering. Vi ska nu ta upp vilken typ av information som kan förmedlas i varje våg.

**Kickoff-vågen:** Bred kommunikation som presenterar själva Intune-projektet och täcker områden som vad Intune är, varför man inför Intune (t.ex. fördelar för organisationen och användarna) och en plan på hög nivå för distributionen och arbetet.

**Förregistreringsvåg**: Bred kommunikation som omfattar ytterligare information om Intune och kompletterande erbjudanden (t.ex. Office, Outlook, OneDrive), användarresurser och specifika tidslinjer för när organisationsgrupper/användare ska få Intune enligt planen.

**Registreringsvåg:** Kommunikation som riktar in sig på organisationsgrupper/användare som står i tur att få Intune, med information till användarna om att de är redo att få Intune och med registreringsanvisningar, tillsammans med kontaktinformation för att be om hjälp eller ställa frågor.

**Efterregistreringsvåg:** Kommunikation som riktar in sig på organisationsgrupper/användare som har registrerats i Intune, med ytterligare resurser som kan vara till hjälp för användarna och inhämtning av feedback om användarnas upplevelse under och efter registreringen.

## <a name="communication-delivery-methods"></a>Leveransmetoder för kommunikation

Det finns flera leveransmetoder som kan användas för att förmedla information om Intune-distribution till de organisationsgrupper och användare du riktar in dig på. Nedan visas några exempel på leveransmetoder för kommunikation och under vilken våg dessa kan användas:

-   Organisationsomfattande personliga möten och/eller Skype-möten används för kickoff-vågen

-   E-post används för förregistrerings-, registrerings- och efterregistreringsvågorna

-   Organisationens webbplatser används för alla vågor

-   Yammer och affischer/informationsblad används för förregistrerings- och kickoff-vågorna

## <a name="communications-timeline"></a>Tidsplan för kommunikation

När du har fastställt vad som ska förmedlas och den metod som används för kommunikationen är nästa steg att fastställa tidsplanen för kommunikationen. Planen ska omfatta när och vem som ska få informationen. Den första kickoff-informationen om Intune-projektet kan exempelvis rikta in sig på hela organisationen eller bara en del, och kan ske under flera veckor innan Intune-distributionen börjar. Efter det kan information förmedlas i vågor till organisationsgrupper och användare, anpassat efter deras schema för Intune-distributionen. Nedan visas ett exempel på en utförlig kommunikationsplan för Intune-distribution:

  | **Kommunikationsplan** | **Juli** | **Augusti** | **September** | **Oktober** |
|:---:|:---:|:---:|:---:|:---:|
| Våg 1  | Alla |  |  |  |                                                         
| Kickoff-möte | Första veckan |  |  |  |                                                         
| Våg 2 | IT | Försäljning och marknadsföring | Återförsäljning | Personalavdelning, ekonomi och chefer |
| E-post före distribution 1 | Första veckan | Första veckan | Första veckan | Första veckan |
| Våg 3 | IT | Försäljning och marknadsföring | Återförsäljning | Personalavdelning, ekonomi och chefer |
| E-post före distribution 2 | Andra veckan | Andra veckan | Andra veckan | Andra veckan |
| Våg 4 | IT | Försäljning och marknadsföring | Återförsäljning | Personalavdelning, ekonomi och chefer |
| E-post om registrering | Tredje veckan | Tredje veckan | Tredje veckan | Tredje veckan |
| Våg 5 | IT | Försäljning och marknadsföring | Återförsäljning | Personalavdelning, ekonomi och chefer |
| E-post efter registrering | Fjärde veckan | Fjärde veckan | Fjärde veckan | Fjärde veckan |

## <a name="next-section"></a>Nästa avsnitt

Nästa avsnitt innehåller råd om att [utveckla en supportplan](section-6-develop-a-support-plan.md).


---
title: Kryptera din enhet | Microsoft Intune
description: Beskriver hur du krypterar en Android-enhet
keywords: 
author: staciebarker
manager: angrobe
ms.date: 08/29/2016
ms.topic: article
ms.prod: 
ms.service: microsoft-intune
ms.technology: 
ms.assetid: d4430e92-04cc-48e9-a77a-81b95a90b6b3
ms.reviewer: arnab
ms.suite: ems
translationtype: Human Translation
ms.sourcegitcommit: 08eeb1f330ed8fcea5da41f71ded0ccf124da7c5
ms.openlocfilehash: 2fff575f84512304a119508b49486d02695a06bd


---


# Kryptera din enhet

Om företaget eller organisationen kräver att du krypterar Android-enheten innan du får åtkomst till företagets filer, e-post eller data, följer du stegen nedan för att kryptera enheten. Du kan bli ombedd att ange en PIN-kod eller ett lösenord innan du krypterar enheten om IT-administratören kräver det.

Om du någon gång avregistrerar telefonen förblir den krypterad.

1.  Kontrollera att en PIN-kod eller ett lösenord för skärmlås har angetts för enheten.

2.  I **Inställningar** klickar du på **Säkerhet** &gt; **Kryptera telefonen**.
    (På vissa telefoner måste du klicka på **Lagring** &gt; **Lagringskryptering** eller **Lagring** &gt; **Låsskärm och säkerhet** &gt; **Andra säkerhetsinställningar** för att hitta alternativet "Kryptera").

3.  Följ anvisningarna på skärmen. Enheten kan starta om flera gånger under krypteringen.

### Vad du gör om du har problem
**Problem**: Du har redan krypterat enheten och du ser något av följande:

- Krypteringsknappen är inaktiverad.
- Du ser ett meddelande om att du fortfarande behöver kryptera enheten.
- Fel uppstår när du försöker använda företagsportalappen.

**Saker du kan prova**: 

1. Kontrollera att enheten är laddad och inkopplad.

2. Kontrollera att du har ställt in en PIN-kod eller ett lösenord på enheten.

3. Om du redan har ställt in en PIN-kod eller ett lösenord på enheten, kan du prova följande steg, som IT-administratören kan kräva för att ge enheten ett bättre skydd. Menynamnen i de här stegen kan skilja sig något från de som visas i din enhet, beroende på vilken typ av Android-enhet du har.

    a. Välj **Inställningar** > **Säkerhet** > **Skärmlås**. Bekräfta din aktuella PIN-kod eller ditt lösenord.

    b. På skärmen **Välj skärmlås** väljer du vilken typ av skärmlås du vill använda.

    c. På skärmen **Säker start** trycker du på **Kräv PIN-kod för att starta enheten** och sedan på **Fortsätt**.

    d. Välj en PIN-kod (du kan ange samma som du angav tidigare) och tryck på **Bekräfta din PIN-kod**.

    e. Öppna företagsportalappen, välj din enhet och tryck på **Kontrollera efterlevnad**.

Behöver du fortfarande hjälp? Kontakta IT-administratören (kontaktinformation finns på [företagsportalens webbplats](http://portal.manage.microsoft.com)) eller skriv till Microsoft Android-teamet på wintunedroidfbk@microsoft.com.





<!--HONumber=Aug16_HO5-->



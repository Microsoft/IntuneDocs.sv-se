---
# required metadata

title: Microsoft Intune Company Portal Application License Terms | Microsoft Intune
description:
keywords:
author: Staciebarker
manager: jeffgilb
ms.date: 04/28/2016
ms.topic: article
ms.prod:
ms.service: microsoft-intune
ms.technology:
ms.assetid: 94ae5ce0-55fd-494b-bc7d-5153f47711fb

# optional metadata

#ROBOTS:
#audience:
#ms.devlang:
ms.reviewer: jeffgilb
ms.suite: ems
#ms.tgt_pltfrm:
#ms.custom:

---

# LICENSVILLKOR FÖR APPLIKATION FRÅN MICROSOFT: FÖRETAGSPORTAL FÖR MICROSOFT INTUNE

## LICENSVILLKOR FÖR APPLIKATION FRÅN MICROSOFT: FÖRETAGSPORTAL FÖR MICROSOFT INTUNE
Dessa licensvillkor utgör ett avtal mellan Microsoft Corporation (eller, beroende på var du bor, ett av dess koncernbolag) och dig. Läs dem noga. De gäller för applikationen som namnges ovan. Villkoren gäller även följande produkter och tjänster från Microsoft:

-   uppdateringar

-   tillägg

-   internetbaserade tjänster

-   supporttjänster

för den här applikationen, om inga andra villkor medföljer dessa produkter eller tjänster I sådant fall gäller de medföljande villkoren.

**GENOM ATT ANVÄNDA APPLIKATIONEN ACCEPTERAR DU DESSA VILLKOR. OM DU INTE ACCEPTERAR DEM SKA DU INTE ANVÄNDA APPLIKATIONEN.**

**Om du accepterar dessa licensvillkor har du de permanenta rättigheterna nedan.**

1.  **INSTALLATIONS- OCH ANVÄNDNINGSRÄTTIGHETER.**

    a.  **Installation och användning.** Du får installera och använda ett valfritt antal exemplar av den här applikationen på en eller flera Windows-aktiverade enheter som du äger eller kontrollerar. Du får använda den här applikationen tillsammans med en giltig företagsprenumeration på Microsoft Intune eller en onlinetjänst som innehåller Microsoft Intune-funktioner.

    b.  **Uppdateringar.** Uppdateringar eller uppgraderingar till Microsoft Intune kan krävas för fullständiga funktioner. Vissa funktioner är kanske inte tillgängliga i alla länder.

    c.  **Program från Microsoft som ingår.** Applikationen innehåller andra Microsoft-program. Dessa licensvillkor gäller för din användning av dessa program.

    d.  **Tredjepartsprogram.** Applikationen kan innehålla program från tredje man som Microsoft, inte tredje man, licensierar till dig enligt detta avtal. Eventuella meddelanden om program från tredje man medföljer endast som information till dig.

2.  **INTERNETÅTKOMST KAN KRÄVAS.** Du kan ådra dig avgifter relaterade till Internetåtkomst, dataöverföring och andra tjänster i enlighet med villkoren i datatjänstplanen och eventuella andra avtal som du har med din nätverksoperatör på grund av användning av applikationen. Du ansvarar ensam för alla nätverksoperatörsavgifter.

3.  **INTERNETBASERADE TJÄNSTER.** Microsoft tillhandahåller Internetbaserade tjänster med applikationen. De kan ändras eller avbrytas när som helst.

    a.  Medgivande för Internetbaserade eller trådlösa tjänster. Applikationen kan ansluta till Internetbaserade trådlösa tjänster. Genom att använda applikationen samtycker du till överföring av standardenhetsinformation (inklusive men inte begränsat till teknisk information om enheten, systemet och applikationen samt kringutrustning) för Internetbaserade eller trådlösa tjänster. Om andra villkor tillhandahålls i samband med din användning av tjänsterna gäller även dessa villkor.

        -   Data. Vissa onlinetjänster kräver, eller kan förbättras av, att en lokal programvara som den här installeras. Efter anvisning från dig, eller din Administratör, kan den här programvaran skicka data från en enhet till eller från en onlinetjänst.

        -   Användningsdata. Microsoft samlar automatiskt in data om användning och prestanda via internet. Dessa data används för att tillhandahålla och förbättra Microsofts produkter och tjänster och göra din upplevelse bättre. Du kan inaktivera den här funktionen.

    b.  Missbruk av Internetbaserade Tjänster. Du får inte använda någon Internetbaserad tjänst på ett sätt som kan skada den eller hindra någon annan från att använda den eller det trådlösa nätverket. Du har inte rätt att på något sätt använda tjänsten för att försöka bereda dig otillåten åtkomst till tjänster, data, konton eller nätverk.

4.  **FEEDBACK.** Om du skickar feedback om applikationen till Microsoft ger du Microsoft, utan kostnad, rätt att använda, dela och sälja din feedback på valfritt sätt och i valfritt syfte. Du ger också tredje part, utan kostnad, alla patenträttigheter som behövs för deras produkter, tekniker och tjänster för användning eller gränssnitt med alla specifika delar av en programvara eller tjänst från Microsoft som omfattar feedbacken. Du kommer inte att ge feedback som omfattas av en licens som kräver att Microsoft licensierar sin programvara eller dokumentation till tredje part eftersom vi inkluderar din feedback i dem. Dessa rättigheter fortsätter att gälla även efter att detta avtal har upphört.

5.  **LICENSENS OMFATTNING.** Applikationen säljs inte, den licensieras. Detta avtal ger dig endast vissa rättigheter att använda applikationen. Microsoft förbehåller sig alla övriga rättigheter. Om du trots denna begränsning inte har ytterligare rättigheter enligt tillämplig lag får du endast använda applikationen på det sätt som uttryckligen anges i detta avtal. Du måste då följa alla tekniska begränsningar i applikationen som endast tillåter att du använder den på ett visst sätt. Du har inte rätt att:

    -   kringgå någon av applikationens tekniska begränsningar,

    -   utföra reverse engineering på, dekompilera eller ta isär koden för applikationen, förutom i den utsträckning detta är uttryckligen tillåtet enligt tillämplig lag, trots denna begränsning,

    -   framställa fler exemplar av applikationen än vad som specifikt anges i detta avtal eller som trots denna begränsning tillåts enligt tillämplig lag,

    -   offentliggöra applikationen så att den kan kopieras av andra,

    -   hyra ut, leasa eller låna ut applikationen eller

    -   överföra applikationen eller detta avtal till tredje man.

6.  **EXPORTRESTRIKTIONER.** Amerikansk exportlagstiftning gäller för applikationen. Du måste följa all inhemsk och internationell exportlagstiftning som gäller för applikationen. Denna lagstiftning innehåller restriktioner avseende destinationer, slutanvändare och slutanvändning. Mer information finns på www.microsoft.com/exporting.

7.  **SUPPORTTJÄNSTER.** Eftersom applikationen licensieras ”i befintligt skick” kan vi inte tillhandahålla några supporttjänster för den. Om du har problem eller frågor om din användning av den här applikationen, inklusive frågor om ditt företags integritetsskyddspolicy, kontaktar du företagets administratör. Kontakta inte appbutiken, din nätverksoperatör, enhetstillverkaren eller Microsoft.

8.  **VARUMÄRKESMEDDELANDEN.** Microsoft, Microsoft Intune och Office 365 är registrerade varumärken som tillhör Microsoft Corporation i USA och/eller andra länder.

9. **FULLSTÄNDIG REGLERING.** Detta avtal, samt villkoren för tillägg, uppdateringar, Internetbaserade tjänster och supporttjänster som du använder, utgör hela avtalet för applikationen och supporttjänsterna.

10. **TILLÄMPLIG LAG.**

    a.  **USA.** Om du har förvärvat applikationen i USA gäller den amerikanska delstaten Washingtons lagar för tolkningen av detta avtal och anspråk vid brott mot avtalet, oavsett lagvalsprinciper. Lagarna i den stat där du bor reglerar övriga krav, inklusive krav som åberopas enligt konsumentskyddslagstiftning, konkurrensrättsliga lagar och lagar om utomkontraktuellt skadestånd.

    b.  **Utanför USA.** Om du har förvärvat applikationen i något annat land gäller lagarna i det landet.

11. **JURIDISK VERKAN.** I detta avtal beskrivs vissa juridiska rättigheter. Du kan ha andra rättigheter enligt lagstiftningen i ditt land. Du kan även ha rättigheter i förhållande till den part som du förvärvade applikationen från. Detta avtal förändrar inte dina rättigheter enligt lagstiftningen i ditt land om lagstiftningen i ditt land inte tillåter det.

12. **FRISKRIVNING FRÅN GARANTIANSVAR. APPLIKATIONEN LICENSIERAS ”I BEFINTLIGT SKICK”, ”MED ALLA FEL” OCH ”SOM TILLGÄNGLIG”. DU BÄR RISKEN FÖR ANVÄNDNING AV DEN. MICROSOFT OCH DE TRÅDLÖSA LEVERANTÖRERNA ÖVER VILKAS NÄTVERK APPLIKATIONEN DISTRIBUERAS OCH ALLA VÅRA RESPEKTIVE KONCERNBOLAG OCH LEVERANTÖRER (”OMFATTADE PARTER”) LÄMNAR INGA UTTRYCKLIGA GARANTIER I ENLIGHET ELLER I SAMBAND MED APPLIKATIONEN. DU STÅR FÖR HELA RISKEN FÖR APPLIKATIONENS KVALITET OCH PRESTANDA. OM APPLIKATIONEN VISAR SIG VARA DEFEKT STÅR DU FÖR HELA KOSTNADEN FÖR ALL NÖDVÄNDIG SERVICE ELLER REPARATION. DU KAN HA YTTERLIGARE RÄTTIGHETER SOM KONSUMENT ENLIGT LOKAL LAGSTIFTNING SOM DETTA AVTAL INTE KAN ÄNDRA. I DEN UTSTRÄCKNING LOKALA LAGAR MEDGER DET FRISKRIVER SIG OMFATTADE PARTER FRÅN ALLA UNDERFÖRSTÅDDA GARANTIER FÖR ALLMÄN LÄMPLIGHET, LÄMPLIGHET FÖR ETT SÄRSKILT ÄNDAMÅL OCH FRÅNVARO AV INTRÅNG I TREDJE MANS RÄTTIGHETER.**

    **FÖR AUSTRALIEN – DU HAR LAGSTADGADE GARANTIER ENLIGT DEN AUSTRALISKA KONSUMENTLAGSTIFTNINGEN OCH INGET I DESSA VILLKOR ÄR AVSETT ATT PÅVERKA DESSA RÄTTIGHETER.**

13. **BEGRÄNSNING AV OCH FRISKRIVNING FRÅN ANSVAR FÖR SKADOR. I DEN UTSTRÄCKNING DET INTE ÄR FÖRBJUDET ENLIGT LAG KAN DU ENDAST FÅ ERSÄTTNING FRÅN MICROSOFT FÖR DIREKTA SKADOR UPP TILL 1 USD. DU SAMTYCKER TILL ATT INTE KRÄVA ERSÄTTNING FÖR ANDRA SKADOR, INKLUSIVE FÖLJDSKADOR, UTEBLIVEN VINST, SÄRSKILDA, INDIREKTA ELLER OFÖRUTSEDDA SKADOR, FRÅN NÅGON OMFATTAD PART.**

    Denna begränsning gäller för:

    -   allt som är relaterat till applikationen, tjänster, innehåll (inklusive kod) på tredje mans webbplatser eller i tredje mans program och

    -   anspråk med avseende på avtalsbrott, brott mot garantin, konsumentskydd, bedrägeri, orättvis konkurrens, strikt ansvar, skada orsakad av vårdslöshet, felaktig framställning, underlåtenhet, intrång eller andra handlingar som ger rätt till utomobligatoriskt skadestånd, brott mot lag eller förordning eller orättfärdig vinst, allt i den utsträckning tillämplig lagstiftning medger det.

    Den gäller även om:

    -  reparation, ersättningsvara eller återbetalning för applikationen inte helt kompenserar dig för de förluster du har lidit eller

    -  de omfattade parterna kände till eller borde ha känt till risken för sådan skada.

    Om inte den ovanstående begränsningen av eller friskrivningen från ansvar för oförutsedda skador, följdskador eller andra skador tillåts i ditt land gäller inte denna begränsning eller friskrivning för dig.


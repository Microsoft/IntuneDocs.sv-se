---
title: "Företagsomfattande distribution | Microsoft Intune"
description: "Rekommendationer för distributionsfasen för en Intune-distribution."
keywords: 
author: Nbigman
manager: angrobe
ms.date: 07/21/2016
ms.topic: article
ms.prod: 
ms.service: microsoft-intune
ms.technology: 
ms.assetid: d894708e-7071-44f5-aa3b-af5aef02fb98
ms.reviewer: tscott
ms.suite: ems
translationtype: Human Translation
ms.sourcegitcommit: 0fff944e180bda99d70caafebe4ae69b6bd05b1b
ms.openlocfilehash: aae62850d35aab6908cae2841988822911989a40


---

# Företagsomfattande distribution
Under fasen för företagsomfattande distribution planerar och verkställer du den övergripande distributionsstrategin, inklusive kommunikations-, utbildnings- och supportaktiviteter.

### Varför är detta viktigt?
När du har utvärderat försöket och fastställt att du är redo för en bredare distribution måste du överväga det bästa sättet att aktivera den breda användarbasen. Vi rekommenderar starkt en stegvis metod, antingen genom att välja ett antal användare per vecka, eller en plats eller arbetsbelastning. Med den här metoden kan du övervaka förloppet, göra justeringar i distributionsschemat om det uppstår problem, samt säkerställa en positiv första upplevelse för användarna.
Börja genom att granska identifieringsfrågorna, som hjälper dig att fastställa omfattningen och definiera distributionsfasen.

## Identifieringsfrågor
Diskutera dessa frågor med projektgruppen för att fastställa omfånget av projektinformationen, avslöja möjliga risker och definiera aktiviteter som går att utföra.

-   Hur ska du distribuera till användarna? Kommer du exempelvis använda en stegvis metod, efter enhetsplattform, region, arbetsbelastning eller avdelning?

-   Hur hanterar organisationen bred kommunikation?

-   Hur ska du övervaka och rapportera om framgången för kommunikationskanalerna?

-   Vilka i organisationen kommer att kunna förespråka distributionen för användarna på ett effektivt sätt?

-   Vilka grupper kan behöva *riktade* meddelanden, och hur ser planen ut för att kommunicera med dem?

-   Hur utbildar du normalt användarna? Vilka utbildningsmetoder kommer du att använda?

-   Vet användarna vart de ska vända sig för att få svar på frågor, så att inte supportorganisationen belastas?

## Mål för fokusområde
Granska det här avsnittet för att få vägledning om fokusområdesaktiviteter för den här fasen av distributionen.

### Planering
Nyckeln till att planera en effektiv distribution är flexibilitet. Bestäm hur du ska distribuera. Identifiera målgrupperna för utbildning och kommunikation. Engagera hela projektgruppen för att se till att alla avdelningar är redo att stödja inflödet av användare.
Övervaka förloppet och justera planen baserat på användarmottagande och feedback.

Ta fram en kommunikationsplan för att informera användare om de kommande ändringarna och eventuella åtgärder som krävs av dem. Administratörer, supportpersonal och företagets kommunikationspersonal bör ta fram kommunikationsplanen tillsammans.

### Supportavdelning
Det är till supportavdelningen som nya användare vänder sig med frågor. Se till att supportpersonalen är väl förberedd med information om ändringar, t.ex. nya principer och appar, samt felsökningstips för nya användare.

### Medvetenhet
Informera, involvera och inspirera användare för att se resultat på lång sikt, inklusive positiv användarupplevelse, färre supporthändelser, viralt införande och ökad användning. Använd flera kanaler i medvetenhetskampanjen, eftersom du får en mer kraftfull respons om du säger samma sak i flera olika medier.

### Utbildning
Att skapa självförtroende hos användarna är en viktig del i att få stöd för långsiktig användning och införande. Användarutbildning kan se ut på många sätt, från lärarledda sessioner till resurser för självstudier. Använd feedback från pilotprojektets deltagare när material för användarutbildning tas fram. Användarutbildning minskar starttiden för användarna och ger färre samtal till supporten. Att hjälpa användarna att anpassa sitt befintliga beteende till det nya beteende som krävs är en viktig del av utbildningsprogrammet. Tänk på att anpassa utbildningen så att den passar de arbetsbelastningar som har distribuerats.

### Åtgärder
Tänk på att dokumentera viktiga lärdomar, inklusive vad som gick bra och förbättringsområden, under fasen för företagsomfattande distribution. Använd dessa data för att planera för lyckat långsiktigt arbete.

## Checklista för att komma igång
Följande är en lista över steg som hjälper dig att komma igång med fasen **Företagsomfattande distribution**.

-   Fastställ en metod med optimala faser för bred distribution och planera utefter detta.

-   Fastställ tidslinje, mått och målspårning samt rapporteringsmetod.

-   Identifiera grupper som kan kräva riktad kommunikation och utbildning.

-   Anpassa e-postkommunikation, uppdatera intranät

-   Identifiera fortlöpande ägare för kommunikation/resursuppdatering.

-   Beskriv vilka utbildningsmetoder som ska användas.

-   Skapa en checklista för att komma igång och registreringsguide för användare.
    Använd dessa användarguider som utgångspunkt:
    -  [Registrera din Windows-enhet i Intune](/intune/enduser/enroll-your-device-in-intune-windows)
    -  [Registrera en Android-enhet i Intune](/intune/enduser/enroll-your-device-in-intune-android)
    -  [Registrera din iOS-enhet i Intune](/intune/enduser/enroll-your-device-in-intune-ios)
    -  [Registrera din Mac OS X-enhet i Intune](/intune/enduser/enroll-your-device-in-intune-mac-os-x)

-   Definiera en process för att uppdatera utbildningsmaterial, vid behov.

-   Implementera en bred distributionsplan.

## Vanliga utmaningar
Följande är några utmaningar som du kan stöta på i fasen **Företagsomfattande distribution**.

-   **Utmaning:** E-postmeddelanden har skickats, men införandet är begränsat.

    **Lösning:** Förstå att användare kan få hundratals, om inte tusentals, e-postmeddelanden om dagen. Det här hjälper dig att se till att meddelandet går fram: (1) låt en sponsor skicka ut det första meddelandet, (2) håll e-postmeddelandet kort och fokusera på värdebeskrivningen, (3) använd en tydlig uppmaning och (4) använd flera olika metoder för att skapa medvetande: sätt till exempel upp affischer i kafeterior som uppmanar användare att kontrollera sin inkorg.

-   **Utmaning:** Användare står emot förändring och bromsar användning av ny teknik.

    **Lösning:** Använd positiva erfarenheter från pilotanvändarna för att främja användning av enheter som hanteras av Intune.

-   **Utmaning:** Användare känner att om de måste få utbildning måste lösningen vara svår att använda.

    **Lösning:** Alla lär sig i olika takt. En del tar till sig ny teknik utan några instruktioner, medan andra kräver viss handledning eller stöd på vägen. Utbildning kan ge tips som ser till att användarna får ut så mycket som möjligt av lösningen, och den kan delas upp i mindre delar eller efter avdelning för att inte användarna ska bli överväldigade eller att det ska verka för detaljerat. Lägg fram utbildningen som ett mervärde och erbjud uppdelad utbildning. Maximera användarnas inlärning och införande genom att använda olika utbildningsmetoder i planen.

### Nästa steg
[Åtgärder och underhåll](operations-and-maintenance.md)



<!--HONumber=Jul16_HO4-->



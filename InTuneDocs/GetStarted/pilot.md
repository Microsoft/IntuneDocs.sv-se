---
title: Pilot | Microsoft Intune
description: 
keywords: 
author: Nbigman
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: 14e55841-37f1-472c-9678-a1ba847cb331
ms.reviewer: tscott
ms.suite: ems
translationtype: Human Translation
ms.sourcegitcommit: d82d0ae4820d2e2141848235b8741abccaec3bc6
ms.openlocfilehash: af0c3e623167ae7df0177ddcd8e541482512e6b3


---

# Pilot
Pilotfasen är en möjlighet att testa den tekniska implementeringen, kommunikationsplanen och utbildnings- och supportplanerna i en liten produktionsmiljö.

## Varför är detta viktigt?
Genom att utföra en pilot identifierar du tekniska problem som användarna kan stöta på och har möjlighet att hantera dessa saker innan du distribuerar till organisationen som helhet. Du kontrollerar också användarupplevelsen och har möjlighet att göra ändringar för att se till att företagslanseringen lyckas. Med noggrann planering och tydliga, kortfattade framgångsmått förbereder du projektteamet och användarna för en positiv upplevelse och kontinuerligt införande.
Börja med att gå igenom identifieringsfrågorna, som hjälper dig att fastställa omfånget och definiera pilotfasen i distributionen.

## Identifieringsfrågor
Diskutera dessa frågor med projektgruppen för att fastställa omfånget av projektinformationen, avslöja möjliga risker och definiera aktiviteter som går att utföra.

-   Förutom den tekniska implementeringen, vad mer testar du under den här pilotfasen?

-   Vilka är dina mål för en lyckad pilot?

-   Hur mäter du framgångsmått?

-   Hur ser pilottidslinjen ut och vilka är de viktigaste milstolparna?

-   Hur förbereder du och ger stöd till pilotdeltagarna?

-   Hur ser användarupplevelsen ut från pilotens början till slut?

-   När vet du att du är redo för företagslanseringen?

## Mål för fokusområde
Gå igenom det här avsnittet för att få vägledning om fokusområdesaktiviteter för den här fasen av distributionen.

### Planering
Nyckeln till en lyckad pilot är bra planering, inklusive att veta vilka framgångskriterierna är och hur du kommer att mäta dem. Det är också viktigt att ha rätt team för att hantera alla aspekter av piloten. Planera teamet tidigt i processen för att se till att resurser allokeras och målen är i ordning. Här är några förslag på dokument som du kan förbereda inför piloten.

-   Pilotplan, inklusive metod, mål och mått

-   Rapport om distributionsberedskap

### Supportavdelningen
En supportplan som innehåller proaktiv hjälp kan förbättra användarnas förtroende avsevärt, vilket ger nöjda användare och ökat införande. Supportavdelningen bör vara medveten om ändringarna till följd av [!INCLUDE[wit_nextref](../includes/wit_nextref_md.md)]-implementeringen, och eventuella problem som kan uppstå, så att snabba lösningar kan hittas för enskilda problem. Supportavdelningen kan också rapportera tillbaka till designteamet om designmetoden skapar problem för användarna.

### Medvetenhet
Pilotanvändarna behöver förstå vem, vad, när, var och varför för projektet. "Hur påverkar piloten mig" är den vanligaste frågan från användarna. Sätt dig in i användarnas situation och förstå att användarupplevelsen från början till slut är viktig. Använd medvetenhetsaktiviteter och kommunikation för att hjälpa användarna att förstå vilka deras ansvarsområden är och hur de kommer att få stöd under pilotfasen.

### Utbildning
Att erbjuda en hög utbildningsnivå för pilotanvändarna gör det lättare att ta fram en genomtänkt utbildningsplan inför den breda lanseringen. Använd testplaner och erbjud flera olika utbildningsalternativ under piloten. Ta reda på vad användarna reagerar på och vilka ändringar som kan behöva göras av innehållet för att se till att användarna är förberedda för den breda lanseringen.

### Åtgärder
Åtgärder förbises ofta under pilotfasen. Piloten är den första möjligheten för administratörer att justera sina procedurer, inklusive: justera aviseringar, verifiera åtgärdsprocedurer, verifiera dagliga hanteringsuppgifter kring övervakning, användare och enheter, och verifiera supportavdelningens eskaleringsprocedurer.

## Checklista för att komma igång
Följande är en lista över steg som hjälper dig att komma igång med **pilot**fasen.

-   Dokumentera tydliga mål och framgångsmått och informera projektteamet.

-   Sätt ihop ett planeringsteam för distributionen med samordnade arbetsströmmar för att fokusera på centrala fokusområden inom teknik, ändringshantering, användarupplevelse och verksamhet.

-   Informera om tidslinjer, ansvarsområden och pilotmål. Presentera beredskapsrapporten.

-   Håll regelbundna projektmöten och informera om projektstatus med hjälp av en statusrapport.

-   Identifiera användare som kan delta i piloten.

-   Identifiera eventuella överväganden/risker/åtgärder som kan påverka piloten.

-   Definiera supportprocessen för piloten, inklusive en hypercare-period.

-   Definiera pilotutbildningsplanen, inklusive supportrepresentanter och pilotanvändare. Genomför utbildning.

-   Definiera pilotplanen för medvetenhet och kommunikation.

-   Ta fram och distribuera användardokumentation.

-   Anpassa feedbackundersökningar och ta med i kommunikationsplanen.

-   Håll en pilot-kickoff och andra medvetenhetsaktiviteter.

## Vanliga utmaningar
Följande är några utmaningar som du kan stöta på i **pilot**fasen.

-   **Utmaning:** Piloten körs med IT-användare och allmänna företagsanvändare som inte representerar organisationen som helhet. Verklig verifiering, processer och resurser kan inte ske.

    **Lösning:** Ta med deltagare från hela organisationen med olika roller i olika grupper med olika nivåer av teknisk kunskap för att förstå vad du kan förvänta dig inför den breda distributionen.

-   **Utmaning:** Framgångskriterier har inte fastställts för pilotfasen och det går inte att fatta ett beslut om att gå vidare till en bred lansering.

    **Lösning:** Definiera kvalitativa och kvantitativa framgångskriterier som är specifika för organisationen så att ett tydligt beslut kan fattas baserat på fakta om att gå vidare till nästa fas i distributionen.

### Nästa steg
[Företagsomfattande distribution](enterprise-rollout.md)



<!--HONumber=Jun16_HO4-->



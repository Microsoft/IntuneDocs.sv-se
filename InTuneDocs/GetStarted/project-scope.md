---
title: "Projektomfång | Microsoft Intune"
description: 
keywords: 
author: Nbigman
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: 71488dad-2f78-478c-a505-5cb9410eec07
ms.reviewer: tscott
ms.suite: ems
translationtype: Human Translation
ms.sourcegitcommit: 9218b1f58032c07eddf84f04a667e2c56b5463ed
ms.openlocfilehash: cf9b8bf9a07e4d5a29637fe52a0bfb6e0191478e


---

# Projektomfång
Under projektomfångsfasen beskriver du målen, tidslinjen och framgångsmåtten, definierar viktiga faktorer för organisationsberedskap, sätter ihop projektteamet och påbörjar förberedelser inför alla faser som ingår i distributionen av Microsoft Intune i hela organisationen och säkerställer en positiv upplevelse för användarna.
Investera rätt tid och arbete för att definiera hur långsiktig framgång ser ut så att planen återspeglar de rätta stegen på vägen för att uppnå den visionen. Det finns alltid möjligheter att finjustera på vägen, men att ha en omfattande beredskapsplan som är anpassad efter den centrala tekniska distributionen är avgörande för övergripande framgång.

## Varför är detta viktigt?
Ändringshantering utgör ofta det största hindret vid distribution av ny teknik. Positiv förändring omfattar noggrann planering, från det första meddelandet om vad som kommer till användarnas första upplevelse och genom hela införandecykeln. Användningen är avgörande för att få ut så mycket som möjligt av investeringen och slutanvändarna är avgörande för att uppnå lyckad användning.
Börja med att gå igenom identifieringsfrågorna nedan, som hjälper dig att fastställa omfånget och definiera distributionsprojektet.

## Identifieringsfrågor
Diskutera dessa frågor med projektgruppen för att fastställa omfånget av projektinformationen, avslöja möjliga risker och definiera åtgärder.

-   Vilka är de centrala faktorerna bakom organisationens beslut att distribuera Intune?

-   Vilket är omfånget för distributionen (antal användare, enheter)?
-   Hur ser tidslinjen ut för att genomföra den här distributionen?

-   Vilka är de viktigaste målen för en lyckad distribution och hur mäter du framgång?

-   Vilka är de centrala användargrupperna och hur ordnar du utifrån dem (efter enhetsplattform, region, arbetsbelastning, avdelning, annat)?

-   Kan du identifiera användare eller grupper som kan börja använda tidigt eller påverka för att stödja distributionen?

-   Hur stor förändring är detta för organisationen och användargrupperna?

-   Vilka är de förväntade fördelarna och stötestenarna i samband med den här förändringen?

-   Har du några befintliga blockeringar eller utmaningar som du bör ta hänsyn till?

-   Vilka ingår i det centrala, ansvariga projektteamet för distributionen?

-   Vem är finansiär från ledningen för projektet och ansvarar för centrala meddelanden?

## Mål för fokusområde
Gå igenom det här avsnittet för att få vägledning om fokusområdesaktiviteter för den här fasen av distributionen.

### Planering

Merparten av arbetet under omfångsfasen handlar om planering och förberedelser. När du fastställer omfånget för projektet bör du ta hänsyn till både teknik- och organisationsproblem, samt hur användarna arbetar i dag och vilken beteendeförändring som krävs. Börja med helhetsbilden av slutmålet och skapa sedan mindre mål i efterföljande faser för att ligga i fas.


 > [!NOTE]
 > 
 > Dessa mallar kan vara användbara när du arbetar med projektets omfattning:
 > > - [Beslutsmall för Intune eller Intune med Configuration Manager](https://gallery.technet.microsoft.com/Intune-or-Intune-with-900e8a78)
 > - [Planeringsmall för mobilappar](https://gallery.technet.microsoft.com/Mobile-app-planning-18689d59)
>- [Planeringsmall för allmän enhetshantering](https://gallery.technet.microsoft.com/General-device-management-334c3792)

### Supportavdelning
För att kunskapsarbetare ska kunna dra fördel av en produktiv Intune-upplevelse bör supportavdelningen vara väl förberedd. När du fastställer omfånget för projektet bör du tänka på hur supportavdelningen har en roll i varje fas och vilka resurser du behöver köra och säkerställa att supportavdelningen är redo att stödja slutanvändarna.

### Medvetenhet
En väldefinierad medvetenhetskampanj är avgörande för förändring och långsiktigt införande. När du definierar projektets omfång bör du tänka på målgrupperna för varje fas och vilka meddelanden som krävs. Börja identifiera resurser från marknadsförings- och kommunikationsteamen, samt eventuell budget du kan behöva för att genomföra planen.

### Utbildning
Att skapa självförtroende hos slutanvändarna när det gäller att använda en ny lösning är en viktig del i att få stöd för långsiktig användning och införande. Precis som med medvetenhet säkerställer förståelse för utbildningskrav för varje fas i distributionen lyckat utförande och införande från slutanvändaren.

### Åtgärder
Nu är det dags att beskriva den långsiktiga planen. Att fastställa omfång för åtgärdsplanen omfattar förståelse för hur du hanterar, stödjer och ser till att både tekniska aspekter och användarberedskapsaspekter fortsätter att vara uppdaterade och att målen fortsätter att vara uppfyllda.

## Checklista för att komma igång
Följande är en lista över steg som hjälper dig att komma igång med **projektomfångs**fasen.

-   Ta fram tydligt formulerade mål, framgångskriterier och en tidslinje, och ta hänsyn till potentiella risker eller blockeringar.

-   Sätt ihop ett planeringsteam för distributionen för att fokusera på centrala fokusområden inom teknik, ändringshantering, användarupplevelse och verksamhet, i alla faser.

-   Ta med behoven hos viktiga intressenter samt användare när du tar fram tidslinjen och prioriterade meddelanden.

-   Identifiera eventuella överväganden/risker/åtgärder som kan påverka projektet.

-   Slutför projektplanen.

-   Få godkännande av planen från viktiga intressenter.

## Vanliga utmaningar
Följande är några utmaningar som du kan stöta på i **projektomfångs**fasen.

-   **Utmaning:** Organisationsberedskap och användarupplevelse tas upp i efterhand eller beaktas inte i det inledande projektomfånget. Organisationen använder metoden "distribuera den så kommer de", vilket leder till dålig användning och införande.

    **Lösning:** Påbörja distributions- och införandeplaneringen första dagen, i samband med arbetet med teknisk distribution.

-   **Utmaning:** Brist på tydligt definierade mål och framgångsmått leder till abstrakta resultat, samt reaktivt läge när det uppstår problem.

    **Lösning:** Definiera målen och måtten tidigt i projektomfånget, och använd dessa datapunkter för att bygga ut de andra distributionsfaserna. Se till att målen är specifika, mätbara, uppnåeliga, realistiska och tidsenliga, och planera att mäta utifrån målen i varje fas och att säkerställa att distributionsprojektet ligger i fas.

-   **Utmaning:** Att inte skapa, verifiera och offensivt dela ett tydligt värdeförslag som får respons i organisationen leder ofta till begränsat införande och utebliven avkastning.

    **Lösning:** Du kanske vill sätta igång med projektet direkt, men se till att det finns ett tydligt definierat värdebudskap. Ta med värdebudskapet i alla medvetenhets- och utbildningsaktiviteter för att säkerställa att användarna förstår varför organisationen har valt Intune.

### Nästa steg
[Konceptbevis](proof-of-concept.md)



<!--HONumber=Jun16_HO4-->



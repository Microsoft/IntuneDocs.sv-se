---
title: Komma igång med Microsoft Intune i Azure-portalen
titlesuffix: ''
description: Läs mer om att skapa, dela och navigera i instrumentpaneler för Microsoft Intune i Azure-portalen.
keywords: ''
author: dougeby
ms.author: dougeby
manager: dougeby
ms.date: 02/26/2018
ms.topic: article
ms.prod: ''
ms.service: microsoft-intune
ms.technology: ''
ms.assetid: 917c0eed-96d0-49d8-8db8-a6ba13ad0e1f
ms.reviewer: ''
ms.suite: ems
ms.custom: intune-azure
ms.openlocfilehash: 859194b364a64854922993d2d798f318b260fc80
ms.sourcegitcommit: dbea918d2c0c335b2251fea18d7341340eafd673
ms.translationtype: HT
ms.contentlocale: sv-SE
ms.lasthandoff: 04/26/2018
ms.locfileid: "31836344"
---
# <a name="getting-started-with-microsoft-intune-in-the-azure-portal"></a>Komma igång med Microsoft Intune i Azure-portalen

Du hittar Microsoft Intune-tjänsten i Azure-portalen. Det finns många tjänster i Azure och flera av dem kommer du förmodligen inte använda så ofta. Genom att anpassa instrumentpanelen och sidopanelen i Azure kan du snabbt hitta rätt information varje gång du loggar in för att hantera enheter med Intune.

## <a name="changing-the-sidebar"></a>Ändra sidopanelen

På __sidopanelen__ till vänster på Azure Portal finns en lista över alla tillgängliga Azure-tjänster. Du kan ändra utseende på den här omfattande listan från standardvyn så att du alltid kan se de tjänster som är viktigast för dig. I informationen nedan används Intune som exempel på en tjänst som vi ska lägga till överst i listan.

![En användare söker efter Microsoft Intune i listan ”Fler tjänster”.](./media/azure-add-intune1.png)

1. Välj **Alla tjänster** på sidopanelen till vänster på sidan.
2. Sök efter **Intune** i filterrutan.
3. Markera **stjärnan** för att lägga till Intune längst ned i listan över dina favorittjänster.
4. Håll markören över Intune-tjänsten. Markera och dra Intune med hjälp av de **tre lodräta punkterna** till höger om namnet på tjänsten.

## <a name="changing-the-dashboard"></a>Ändra instrumentpanelen

Standardstartsidan är **instrumentpanelen**. På den här sidan anpassar du dina paneler så att de visar den information som är mest relevant för dig.

![En bild av den vanliga nya instrumentpanelen. Sidopanelen med alla tjänster visas till vänster och huvudinstrumentpanelen i mitten. Knapparna för instrumentpanelsändringar finns längst upp, med paneler som ger åtkomst till alla resurser, snabbstartsguider, tjänstens hälsotillstånd och Azure Marketplace.](./media/azure-default-dashboard.png)

Om du vill ändra din nuvarande instrumentpanel väljer du **Redigera instrumentpanel**. Om du inte vill ändra standardinstrumentpanelen kan du skapa en **Ny instrumentpanel**. Genom att skapa en ny instrumentpanel får du en tom, privat instrumentpanel med **Panelgalleriet** där du kan lägga till eller omarrangera paneler. Du kan söka efter paneler via deras **allmänna** kategori, **typ**, via **Sök** och via en **resursgrupp** eller **tagg**.

Du kan också lägga till paneler direkt på instrumentpanelen från valfri knapp med **tre punkter** och välja **Fäst på instrumentpanel**.

![En närbild av Användare och grupper > Alla grupper i Intune, där alternativet Fäst på instrumentpanel visas längst ut till höger om gruppen.](./media/azure-pin-to-dashboard.png)

Den här funktionen är mer relevant när du har lagt till mer innehåll, exempelvis grupper och användare, i Intune.

## <a name="using-services"></a>Använda tjänster

När du öppnar Intune eller någon annan tjänst i Azure visas tjänsten i ett **fönster**. Några av de första arbetsbelastningarna du använder i Intune, t.ex. **Användare**, **Grupper** och **Mobilappar**, visas i helskärmsläge. När du markerar en arbetsbelastning öppnas fönstret på hela sidan. Övriga fönster dras ut från fönstrets högra sida när de öppnas och komprimeras under det huvudfönster som de kom ifrån.

## <a name="next-steps"></a>Nästa steg

* [Kom igång med att hantera användare](get-started-users.md) – Lägg till användare i Intune och låt dem få tillgång till företagsresurser på mobila enheter.
